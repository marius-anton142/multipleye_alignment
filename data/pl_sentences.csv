stimulus_id,stimulus_name,language,screen_id,global_sent_index,text
1,PopSci_MultiplEYE,pl,1,0,Projekt MultiplEYE
1,PopSci_MultiplEYE,pl,1,1,"Nazwa ""MultiplEYE"" to gra słów łącząca ""wielojęzyczność"" lub ""wiele języków"" z ""okiem"" od ""śledzenia ruchu gałek ocznych""."
1,PopSci_MultiplEYE,pl,1,2,MultiplEYE jest Akcją COST finansowaną przez Unię Europejską.
1,PopSci_MultiplEYE,pl,1,3,"Akcje COST to sieci badawcze wspierane przez Europejski Program Współpracy w Dziedzinie Badań Naukowo-Technicznych, w skrócie COST."
1,PopSci_MultiplEYE,pl,1,4,"Jako organizacja finansująca, COST wspiera naszą rozwijającą się sieć naukowców, zapewniając pomoc finansową na tworzenie sieci kontaktów w całej Europie i poza nią."
1,PopSci_MultiplEYE,pl,2,5,"Działania te to, na przykład, spotkania grup roboczych czy szkolenia, których celem jest dzielenie się umiejętnościami z młodszymi badaczami, oraz wizyty naukowo-badawcze."
1,PopSci_MultiplEYE,pl,2,6,"Nazwa projektu MultiplEYE, realizowanego w ramach Akcji COST, oznacza umożliwienie zbierania danych okulograficznych w wielu językach na potrzeby badań nad przetwarzaniem języka ludzkiego i maszynowego."
1,PopSci_MultiplEYE,pl,2,7,"Zatem, Akcja COST MultiplEYE ma na celu wsparcie interdyscyplinarnej sieci grup badawczych pracujących nad zbieraniem danych okulograficznych rejestrujących ruch gałek ocznych w trakcie czytania tekstów w różnych językach."
1,PopSci_MultiplEYE,pl,3,8,"Celem jest wsparcie utworzenia dużego wielojęzycznego korpusu danych okulograficznych oraz umożliwienie naukowcom zebrania danych badawczych dzięki wymianie wiedzy z różnych dziedzin nauki, np. językoznawstwa, psychologii, badań nad zaburzeniami mowy i języka czy informatyki."
1,PopSci_MultiplEYE,pl,3,9,"Dane te mogą być następnie wykorzystane do badań przetwarzania ludzkiego języka z perspektywy psycholingwistycznej, a także do udoskonalenia i oceny obliczeniowego przetwarzania języka na potrzeby uczenia maszynowego."
1,PopSci_MultiplEYE,pl,4,10,"Co to jest ""eye-tracking""?"
1,PopSci_MultiplEYE,pl,4,11,"Eye-tracking, inaczej śledzenie ruchu gałek ocznych, to proces pomiaru miejsca skupienia wzroku, czyli miejsca, na które patrzysz - oraz ruchów oczu między kolejnymi elementami tekstu lub obrazu."
1,PopSci_MultiplEYE,pl,4,12,Urządzenie używane do pomiaru pozycji i ruchu oczu nazywane jest okulografem.
1,PopSci_MultiplEYE,pl,4,13,"Składa się ono z kamery na podczerwień, wykorzystującej częstotliwość światła, która nie zakłóca widzenia i nie szkodzi ludzkiemu oku."
1,PopSci_MultiplEYE,pl,5,14,"Za pomocą algorytmów rozpoznawania obrazu, okulograf może bardzo dokładnie oszacować punkty skupienia wzroku, uwzględniając pozycję głowy i oczu, odległość od ekranu, na który patrzy osoba badana, oraz pozycję samego okulografu."
1,PopSci_MultiplEYE,pl,5,15,"Śledzenie ruchu gałek ocznych to technika, które ma wiele zastosowań."
1,PopSci_MultiplEYE,pl,5,16,Może na przykład pomóc wykryć zmęczenie podczas prowadzenia pojazdu lub wspierać aplikacje do prowadzenia badań przesiewowych oraz szkoleń w medycynie.
1,PopSci_MultiplEYE,pl,5,17,"Metoda śledzenia ruchu gałek ocznych jest również wykorzystywana w grach, w marketingu i w interakcji człowiek-komputer."
1,PopSci_MultiplEYE,pl,6,18,Dlaczego w ogóle badamy ruch gałek ocznych podczas czytania?
1,PopSci_MultiplEYE,pl,6,19,"W trakcie czytania przez Ciebie tego tekstu, specjalistyczne urządzenie monitoruje i nagrywa ruchy twoich gałek ocznych względem kolejnych wyrazów."
1,PopSci_MultiplEYE,pl,6,20,"Dostarcza to badaczom informacji o tym, ile czasu spędzasz patrząc na tekst, a dokładniej, ile czasu poświęciłe(a)ś na przeczytanie każdego słowa, które słowa pominąłe(a)ś, przy których się zatrzymałe(a)ś i czy musiałe(a)ś cofać się w tekście i ponownie czytać jego fragmenty, aby je lepiej zrozumieć."
1,PopSci_MultiplEYE,pl,7,21,"Podczas gdy mózg analizuje treść czytanego tekstu, ruchy gałek ocznych odzwierciedlają wiele procesów językowych i poznawczych zachodzących w naszym umyśle, niemal w czasie rzeczywistym."
1,PopSci_MultiplEYE,pl,7,22,"Zarejestrowane dane są więc kopalnią wiedzy o tym, jak łączymy znaczenie tekstu i struktury gramatyczne."
1,PopSci_MultiplEYE,pl,7,23,"Pokazuje, z którymi częściami tekstu mamy trudności, a które są łatwe do przeczytania."
1,PopSci_MultiplEYE,pl,7,24,"Do naukowców należy późniejsze wyjaśnienie, które czynniki językowe spowodowały dany rodzaj ruchów gałek ocznych."
1,PopSci_MultiplEYE,pl,8,25,"Podjęliśmy badania w ramach MultiplEYE, ponieważ do dzisiaj zebrano zbyt mało danych okulograficznych, szczególnie w przypadku języków, którymi posługuje się stosunkowo niewielka liczba ludzi."
1,PopSci_MultiplEYE,pl,8,26,"Gromadzenie danych na tak dużą skalę stanowi wyzwanie, gdyż wymaga wspólnego opracowania przebiegu eksperymentu oraz doboru różnego rodzaju tekstów o różnym poziomie trudności, które będą czytane przez osoby badane."
1,PopSci_MultiplEYE,pl,8,27,"Inne decyzje do podjęcia, które mogą wydawać się mniej istotne, ale są w rzeczywistości bardzo ważne, dotyczą rodzaju czcionki i rozmiaru prezentowanego tekstu, kolejności tekstów, procedury eksperymentalnej i sposobu analizy danych."
1,PopSci_MultiplEYE,pl,9,28,Gotowy zbiór zebranych danych pozwoli nam zbadać wiele tematów z zakresu psycholingwistyki i lingwistyki obliczeniowej.
1,PopSci_MultiplEYE,pl,9,29,"Na przykład, możemy porównać proces czytania w różnych językach."
1,PopSci_MultiplEYE,pl,9,30,"Czy rodzaj pisma, na przykład alfabet łaciński, cyrylica lub alfabet arabski, wpływa na czas czytania?"
1,PopSci_MultiplEYE,pl,9,31,"Przykładem zastosowania zebranych danych w badaniach nad komputerowym przetwarzaniem tekstu jest udoskonalenie aplikacji AI (sztucznej inteligencji) naśladujących ludzki proces czytania, co mogłoby zostać następnie wykorzystane do tworzenia lepszych systemów tłumaczenia maszynowego lub udoskonalenia automatycznego wyodrębniania słów kluczowych z tekstu."
1,PopSci_MultiplEYE,pl,10,32,"Zebranie danych okulograficznych od wielu osób badanych, w tym od Ciebie, w trakcie czytania przez nie tekstów w różnych językach, będzie świetną bazą dla naszych badań i głównym czynnikiem, który zapewni sukces naszemu przedsięwzięciu."
1,PopSci_MultiplEYE,pl,10,33,"Mamy nadzieję, że wsparcie w nawiązaniu współpracy dużej grupy badaczy będzie pierwszym krokiem na drodze do rozwoju badań w różnych poddyscyplinach językoznawstwa."
1,PopSci_MultiplEYE,pl,11,34,Dzięki Akcji MultiplEYE powstanie duży zbiór danych okulograficznych w wielu językach oraz platforma do nazwiązywania współpracy w oparciu o te dane; będą to główne rezultaty tego projektu.
1,PopSci_MultiplEYE,pl,11,35,"Czytając ten tekst, już wspierasz naszą inicjatywę, umożliwiając nam rejestrowanie i analizowanie ruchów Twoich gałek ocznych podczas czytania i rozumienia języka."
1,PopSci_MultiplEYE,pl,11,36,Dziękujemy!
2,Ins_HumanRights,pl,1,37,Powszechna Deklaracja Praw Człowieka
2,Ins_HumanRights,pl,1,38,"Zważywszy, że uznanie przyrodzonej godności oraz równych i niezbywalnych praw wszystkich członków wspólnoty ludzkiej jest podstawą wolności, sprawiedliwości i pokoju świata,"
2,Ins_HumanRights,pl,2,39,"Zważywszy, że nieposzanowanie i nieprzestrzeganie praw człowieka doprowadziło do aktów barbarzyństwa, które wstrząsnęły sumieniem ludzkości, i że ogłoszono uroczyście jako najwznioślejszy cel ludzkości dążenie do zbudowania takiego świata, w którym ludzie korzystać będą z wolności słowa i przekonań oraz z wolności od strachu i nędzy,"
2,Ins_HumanRights,pl,3,40,"Zważywszy, że konieczne jest zawarowanie praw człowieka przepisami prawa, aby nie musiał - doprowadzony do ostateczności - uciekać się do buntu przeciw tyranii i uciskowi,"
2,Ins_HumanRights,pl,4,41,"Zważywszy, że konieczne jest popieranie rozwoju przyjaznych stosunków między narodami."
2,Ins_HumanRights,pl,5,42,"Zważywszy, że Narody Zjednoczone przywróciły swą wiarę w podstawowe prawa człowieka, godność i wartość jednostki oraz w równouprawnienie mężczyzn i kobiet, oraz wyraziły swe zdecydowanie popierania postępu społecznego i poprawy warunków życia w większej wolności,"
2,Ins_HumanRights,pl,6,43,"Zważywszy, że Państwa Członkowskie podjęły się we współpracy z Organizacją Narodów Zjednoczonych zapewnić powszechne poszanowanie i przestrzeganie praw człowieka i podstawowych wolności,"
2,Ins_HumanRights,pl,7,44,"Zważywszy, że jednakowe rozumienie tych praw i wolności ma olbrzymie znaczenie dla ich pełnej realizacji,"
2,Ins_HumanRights,pl,8,45,"Przeto Zgromadzenie Ogólne ogłasza Uroczyście niniejszą Powszechną Deklarację Praw Człowieka jako wspólny najwyższy cel wszystkich ludów i wszystkich narodów, aby wszyscy ludzie i wszystkie organy społeczeństwa - mając stale w pamięci niniejszą Deklarację - dążyły w drodze nauczania i wychowywania do rozwijania poszanowania tych praw i wolności i aby zapewniły za pomocą postępowych środków o zasięgu krajowym i międzynarodowym powszechne i skuteczne uznanie i stosowanie tej Deklaracji zarówno wśród narodów Państw Członkowskich, jak i wśród narodów zamieszkujących obszary podległe ich władzy."
3,Ins_LearningMobility,pl,1,46,RAPORT KOMISJI DLA RADY: Raport dotyczący wskaźnika poziomu odniesienia w dziedzinie mobilności
3,Ins_LearningMobility,pl,1,47,1.
3,Ins_LearningMobility,pl,1,48,WPROWADZENIE
3,Ins_LearningMobility,pl,1,49,W niedawnym komunikacie Komisji
3,Ins_LearningMobility,pl,1,50,„Inwestowanie w młodzież Europy” podkreśla się pozytywny wpływ mobilności edukacyjnej na szanse na zatrudnienie i aktywną postawę obywatelską.
3,Ins_LearningMobility,pl,1,51,"Uczenie się, studiowanie oraz szkolenia w innym państwie dostarczają wyjątkowych doświadczeń oraz mogą otwierać nowe perspektywy."
3,Ins_LearningMobility,pl,2,52,"Umiejętności zdobyte w ramach doświadczeń związanych z mobilnością, takie jak umiejętność rozwiązywania problemów, zdolność dostosowania się, tolerancja i pewność siebie, są cenione przez pracodawców i stanowią kluczowe wartości we współczesnym społeczeństwie."
3,Ins_LearningMobility,pl,2,53,"Komisja propaguje mobilność edukacyjną osób młodych w ramach prowadzonej polityki i realizowanych programów, w tym w ramach specjalnego poziomu odniesienia oraz wsparcia w ramach programu Erasmus+."
3,Ins_LearningMobility,pl,3,54,"W konkluzjach Rady z 2011 r. na temat poziomu odniesienia w dziedzinie mobilności edukacyjnej (2011/C372/08) Komisję zachęca się, aby: „do końca roku 2015 przedstawiła Radzie stosowne sprawozdanie, tak by można było zweryfikować i w razie potrzeby zmodyfikować europejski poziom odniesienia w dziedzinie mobilności edukacyjnej”."
3,Ins_LearningMobility,pl,3,55,"W konkluzjach Rady zwrócono się również do Komisji i państw członkowskich o przeprowadzenie szeregu innych działań, w szczególności jeżeli chodzi o wskaźniki w dziedzinie mobilności studentów, osób młodych i nauczycieli."
3,Ins_LearningMobility,pl,4,56,Z tymi działaniami nie wiąże się jednak żaden obowiązek sprawozdawczy względem Rady.
3,Ins_LearningMobility,pl,4,57,Bardziej szczegółowy opis tego rodzaju działań można znaleźć w dostępnych oddzielnych dokumentach Komisji.
3,Ins_LearningMobility,pl,4,58,"Konkluzje Rady z 2011 r. opracowano w kontekście strategicznych ram europejskiej współpracy w dziedzinie kształcenia i szkolenia (ET 2020), w których Komisja jest proszona „o przedłożenie Radzie do końca 2010 roku propozycji dotyczącej poziomu odniesienia w tej dziedzinie; poziom taki powinien początkowo koncentrować się na fizycznej mobilności międzynarodowej w ramach szkolnictwa wyższego [...]”."
3,Ins_LearningMobility,pl,5,59,Przed konkluzjami Rady opublikowano dokument roboczy służb Komisji z dnia 24 maja 2011 r. w sprawie prac nad poziomem odniesienia w dziedzinie edukacji na rzecz zatrudnialności oraz nad poziomem odniesienia w dziedzinie mobilności edukacyjnej (dok. 10697/11).
3,Ins_LearningMobility,pl,5,60,Niniejsze sprawozdanie stanowi dopełnienie obowiązku przedstawienia Radzie sprawozdania z postępów poczynionych w zakresie poziomu odniesienia w dziedzinie mobilności w celu kontynuowania prac do 2020 r.
3,Ins_LearningMobility,pl,6,61,Poziom odniesienia w dziedzinie mobilności edukacyjnej składa się z dwóch wskaźników i został określony w załączniku do konkluzji z 2011 r. w następujący sposób:
3,Ins_LearningMobility,pl,6,62,"– „Do roku 2020 średnio co najmniej 20% osób kończących studia wyższe w UE powinno mieć za sobą okres nauki lub szkolenia za granicą związany ze studiami wyższymi (w tym praktyki zawodowe), odpowiadający co najmniej 15 punktom ECTS lub trwający co najmniej trzy miesiące."
3,Ins_LearningMobility,pl,6,63,”
3,Ins_LearningMobility,pl,7,64,"– „Do roku 2020 średnio co najmniej 6% osób w UE w przedziale wiekowym 18–34 lata posiadających kwalifikacje w zakresie kształcenia i szkolenia zawodowego (I-VET) powinno mieć za sobą okres nauki lub szkolenia za granicą związany z kształceniem i szkoleniem zawodowym (w tym z praktykami zawodowymi), trwający co najmniej dwa tygodnie lub mniej, jeżeli jest poświadczony dokumentem Europass”."
3,Ins_LearningMobility,pl,8,65,"Poziom odniesienia koncentruje się na mobilności zewnętrznej, tj. na stopniu, w jakim osoby fizyczne wyjeżdżają za granicę w celu uczenia się i poszerzania kwalifikacji."
3,Ins_LearningMobility,pl,8,66,W UE cel ten wiąże się z podstawowymi unijnymi zasadami swobodnego przepływu osób i pracowników na rynku wewnętrznym.
3,Ins_LearningMobility,pl,8,67,"Za pomocą przedmiotowego unijnego poziomu odniesienia mierzy się liczbę absolwentów, którzy zarówno byli mobilni podczas studiów, jak i z powodzeniem je ukończyli."
3,Ins_LearningMobility,pl,8,68,"O ile w ramach tego poziomu odniesienia nie określono obszaru geograficznego, to jednak w konkluzjach z 2011 r. podkreśla się, że: „mobilność edukacyjna to mobilność fizyczna obejmująca cały świat”."
3,Ins_LearningMobility,pl,9,69,"Pomiar wskaźnika poziomu odniesienia w dziedzinie mobilności w ramach kształcenia i szkolenia zawodowego w praktyce określa się wyłącznie za pomocą instrumentu, o którym mowa w konkluzjach (badania gospodarstw domowych osób należących do określonej szerokiej grupy wiekowej), natomiast źródło wskaźnika poziomu odniesienia w dziedzinie szkolnictwa wyższego nie zostało określone."
4,Lit_Alchemist,pl,1,70,Alchemik - Rozdział 1
4,Lit_Alchemist,pl,1,71,Nazywał się Santiago.
4,Lit_Alchemist,pl,1,72,"Dzień chylił się ku końcowi, kiedy dotarł ze swoim stadem do ruin starego, opuszczonego kościoła."
4,Lit_Alchemist,pl,1,73,"Strop dawno już się zawalił i jedynie w miejscu, w którym niegdyś stała zakrystia, wyrosła teraz wielka sykomora."
4,Lit_Alchemist,pl,1,74,Tu postanowił spędzić noc.
4,Lit_Alchemist,pl,1,75,"Wprowadził swoje owce przez rozpadającą się bramę i zagrodził wejście deskami tak, by w nocy nie mogły się wymknąć."
4,Lit_Alchemist,pl,2,76,"Wprawdzie w okolicy nie było wilków, ale zdarzyło się kiedyś, że uciekło mu jedno ze zwierząt i spędził cały dzień na poszukiwaniu zabłąkanej owcy."
4,Lit_Alchemist,pl,2,77,"Rozesłał na ziemi płaszcz, położył się i wsunął pod głowę świeżo przeczytaną książkę."
4,Lit_Alchemist,pl,2,78,"Zanim zasnął, pomyślał sobie, że powinien teraz wybierać książki grubsze – na dłużej starczyłoby czytania a i na noc byłyby lepszymi podgłówkami."
4,Lit_Alchemist,pl,3,79,"Gdy się zbudził, dookoła było jeszcze ciemno."
4,Lit_Alchemist,pl,3,80,Spojrzał w górę i przez szczelinę w sklepieniu zobaczył migoczące gwiazdy.
4,Lit_Alchemist,pl,3,81,- Wolałbym pospać trochę dłużej – pomyślał.
4,Lit_Alchemist,pl,3,82,"Śniło mu się to samo, co w zeszłym tygodniu i znów obudził się przed końcem."
4,Lit_Alchemist,pl,3,83,Podniósł się z legowiska i wypił łyk wina.
4,Lit_Alchemist,pl,3,84,"Wziął swój kij pasterski i zaczął budzić owce, które jeszcze spały."
4,Lit_Alchemist,pl,3,85,"Dawno już zauważył, że większość tych stworzeń budziła się, ledwie on otwierał oczy."
4,Lit_Alchemist,pl,3,86,"Jakby jakaś tajemna siła związała jego życie z życiem stada, które od dwóch lat przemierzało z nim kraj w poszukiwaniu wody i pożywienia."
4,Lit_Alchemist,pl,4,87,"– One tak już do mnie przywykły, że znają mój rytm dnia i nocy – rzekł z cicha."
4,Lit_Alchemist,pl,4,88,"Po chwili namysłu wydało mu się jednak, że mogło być też odwrotnie – to on przyzwyczaił się do ich rytmu."
4,Lit_Alchemist,pl,4,89,Niektóre owce budziły się jednak wolniej.
4,Lit_Alchemist,pl,4,90,"Trącał kijem jedną po drugiej, wołając każdą po imieniu."
4,Lit_Alchemist,pl,4,91,"Zawsze wierzył, że owce rozumiały wszystko, co do nich mówił."
4,Lit_Alchemist,pl,4,92,"Dlatego czytał im czasem na głos urywki z książek, które go oczarowały, opowiadał o samotności i o radościach w życiu na pastwisku, albo o ostatnich nowinach zasłyszanych w mijanych po drodze miastach."
4,Lit_Alchemist,pl,5,93,"Od dwóch dni temat był właściwie jeden – tamta dziewczyna, córka kupca w miasteczku, do którego miał dotrzeć za cztery dni."
4,Lit_Alchemist,pl,5,94,"Był tam tylko raz, w ubiegłym roku."
4,Lit_Alchemist,pl,5,95,"Kupiec był właścicielem sklepu z tkaninami i wolał, aby go nie oszukano, żeby owce strzyżono pod jego okiem."
4,Lit_Alchemist,pl,5,96,"Jakiś przygodny znajomy wskazał pasterzowi ten sklep, więc pognał tam swoje stado."
6,Lit_MagicMountain,pl,1,97,Czarodziejska góra - Słowo wstępne
6,Lit_MagicMountain,pl,1,98,"Historia Hansa Castorpa, którą zamierzamy opowiedzieć - nie ze względu na niego (albowiem czytelnik przekona się, że jest to zwyczajny sobie, choć sympatyczny młodzieniec), lecz gwoli samej tej historii, która wydaje się nam w wysokim stopniu godną opowiedzenia (przy czym na korzyść Hansa Castorpa należałoby wspomnieć, że jest to właśnie jego historia i że nie każdemu może się każda historia przytrafić) - historia Hansa Castorpa jest już bardzo dawna, jest już, można powiedzieć, pokryta szlachetną patyną czasu, a przeto niewątpliwie powinna być ujęta w formę czasową zamierzchłej przeszłości."
6,Lit_MagicMountain,pl,2,99,"Nie wyrządzi to szkody niniejszemu opowiadaniu, wręcz przeciwnie, przyniesie mu korzyść, bo każda historia musi być miniona i im bardziej jest miniona, tym lepiej, rzec można, dla samej historii jako takiej i dla opowiadającego, którego tajemny szept wyczarowuje to, co przeminęło."
6,Lit_MagicMountain,pl,3,100,"Dzieje się z nią przecież to samo co i z ludźmi dzisiejszymi - a spomiędzy nich w stopniu na pewno nie najmniejszym z pisarzami: jest mianowicie dużo starsza niż jej wiek; wieku, który na niej ciąży, nie należy obliczać według dni ani według obrotów słońca; słowem: stopień jej dawności nie jest właściwie zależny od czasu - co ustalając, pragniemy mimochodem napomknąć i wskazać na problematyczny charakter i na osobliwą dwoistość tego tajemniczego pierwiastka."
6,Lit_MagicMountain,pl,4,101,"Aby jednak sztucznie nie zaciemniać jasnego stanu rzeczy: szczególna dawność naszej historii pochodzi stąd, że rozgrywa się ona przed pewną granicą, przed pewnym punktem zwrotnym, który głęboko rozszczepił życie i świadomość..."
6,Lit_MagicMountain,pl,4,102,"Rozgrywa się ona, a raczej, żeby celowo unikać wszelkiego czasu teraźniejszego, rozgrywała się i rozegrała niegdyś, dawniej, w minionych czasach, w świecie, jaki był przed wielką wojną, z której początkiem zaczęło się tyle z tego, co dotychczas jeszcze nie przestało się zaczynać."
6,Lit_MagicMountain,pl,4,103,"Rozgrywa się zatem przed wojną, jakkolwiek nie na długo przedtem."
6,Lit_MagicMountain,pl,5,104,"Ale czy cecha dawności takiej historii nie jest tym głębsza, tym doskonalsza, tym bardziej baśniowa, im bliżej wojny jest owo ""przedtem""?"
6,Lit_MagicMountain,pl,5,105,"Ponadto może się okazać, że nasza historia także skądinąd, dzięki wewnętrznym swym cechom, pod tym czy owym względem nie bardzo odbiega od baśni."
6,Lit_MagicMountain,pl,5,106,"Opowiemy ją szczegółowo, dokładnie i gruntownie - bo czyż kiedy zajmujący lub nudny charakter opowiadania zależał od przestrzeni i czasu, których ono wymaga?"
6,Lit_MagicMountain,pl,5,107,"Nie lękając się ściągnąć na siebie zarzutu pedanterii, skłaniamy się raczej ku poglądowi, że prawdziwie zajmujące jest tylko to, co gruntowne."
6,Lit_MagicMountain,pl,6,108,Nie załatwimy się zatem szybko z historią Hansa Castorpa.
6,Lit_MagicMountain,pl,6,109,"Nie starczy na nią ani siedmiu dni tygodnia, ani nawet siedmiu miesięcy."
6,Lit_MagicMountain,pl,6,110,"Najlepiej nie zakreślać sobie z góry, przez jak długi okres czasu ziemskiego ma nas ona trzymać w swych więzach."
6,Lit_MagicMountain,pl,6,111,"Chyba, na miłość Boską, nie potrwa to aż siedem lat!"
7,Lit_NorthWind,pl,1,112,Północny Wiatr i Słońce
7,Lit_NorthWind,pl,1,113,"Północny wiatr spierał się ze słońcem o to, kto jest silniejszy."
7,Lit_NorthWind,pl,1,114,Wtedy pojawił się człowiek mający na sobie ciepły płaszcz.
7,Lit_NorthWind,pl,1,115,"Wiatr i słońce uzgodnili razem, że ten kto pierwszy zmusi człowieka by"
7,Lit_NorthWind,pl,1,116,zdjął płaszcz zostanie uznany za silniejszego.
7,Lit_NorthWind,pl,1,117,"Wiatr zaczął dmuchać z całych sił, ale im mocniej dął tym ciaśniej człowiek"
7,Lit_NorthWind,pl,1,118,owijał się w płaszcz więc w końcu wiatr się poddał.
7,Lit_NorthWind,pl,1,119,"Wtedy słońce zaczęło świecić tak mocno, że człowiek musiał zdjąć płaszcz."
7,Lit_NorthWind,pl,1,120,"Tak to przyznał wiatr, że słońce jest silniejsze."
8,Lit_Solaris,pl,1,121,Solaris - Rozdział 2: Solaryści
8,Lit_Solaris,pl,1,122,Odkrycie Solaris nastąpiło niemal na sto lat przed moim urodzeniem.
8,Lit_Solaris,pl,1,123,Planeta krąży wokół dwu słońc - czerwonego i niebieskiego.
8,Lit_Solaris,pl,1,124,Przez czterdzieści lat z górą nie zbliżył się do niej żaden statek.
8,Lit_Solaris,pl,1,125,W owych czasach teoria Gamowa-Shapleya o niemożliwości powstania życia na planetach gwiazd podwójnych uchodziła za pewnik.
8,Lit_Solaris,pl,1,126,"Orbity takich planet bezustannie zmieniają się wskutek grawitacyjnej gry, zachodzącej podczas wzajemnego okrążania się pary słońc."
8,Lit_Solaris,pl,2,127,"Powstające perturbacje na przemian kurczą i rozciągają orbitę planety i pierwociny życia, jeśli powstaną, ulegają zniszczeniu przez promienisty żar bądź lodowate zimno."
8,Lit_Solaris,pl,2,128,"Zmiany te zachodzą w okresie milionów lat, więc - wedle skali astronomicznej czy biologicznej (bo ewolucja wymaga setek milionów, jeśli nie miliarda lat) - w czasie bardzo krótkim."
8,Lit_Solaris,pl,3,129,"Solaris miała według pierwotnych obliczeń zbliżyć się w ciągu pięciuset tysięcy lat na odległość połowy jednostki astronomicznej do swego czerwonego słońca, a po dalszym milionie - spaść w jego rozżarzoną otchłań."
8,Lit_Solaris,pl,3,130,"Ale już po kilkunastu latach przekonano się, że jej tor nie wykazuje wcale oczekiwanych zmian, zupełnie jak gdyby był stały, tak stały, jak tory planet naszego układu słonecznego."
8,Lit_Solaris,pl,4,131,"Powtórzono, teraz już z najwyższą dokładnością, obserwacje i obliczenia, które potwierdziły tylko to, co było znane: że Solaris posiada orbitę nietrwałą."
8,Lit_Solaris,pl,4,132,"Z jednej z kilkuset odkrywanych rokrocznie planet, które kilkuwierszowymi notatkami, podającymi elementy ich ruchu, zostają wciągnięte do wielkich statystyk, Solaris awansowała wówczas do rangi ciała godnego szczególnej uwagi."
8,Lit_Solaris,pl,5,133,"Jakoż w cztery lata po tym odkryciu okrążyła ją wyprawa Ottenskjolda, który badał planetę z Laokoona i dwu towarzyszących statków posiłkowych."
8,Lit_Solaris,pl,5,134,"Wyprawa ta miała charakter prowizorycznego, zaimprowizowanego zwiadu, tym bardziej że nie była zdolna lądować."
8,Lit_Solaris,pl,5,135,"Wprowadziła na orbity równikowe i biegunowe większą ilość automatycznych satelitów obserwatorów, których głównym zadaniem były pomiary potencjałów grawitacyjnych."
8,Lit_Solaris,pl,6,136,"Ponadto zbadano powierzchnię planety, niemal w całości pokrytą oceanem, i nieliczne, wznoszące się nad jego poziom płaskowyże."
8,Lit_Solaris,pl,6,137,"Ich łączna powierzchnia nie dorównuje obszarowi Europy, choć Solaris ma średnicę o dwadzieścia procent większą od Ziemi."
8,Lit_Solaris,pl,6,138,"Te skrawki skalistego i pustynnego lądu, rozsiane nieregularnie, skupiają się głównie na półkuli południowej."
8,Lit_Solaris,pl,7,139,"Poznano też skład atmosfery, pozbawionej tlenu, i dokonano nader dokładnych pomiarów gęstości planety, jak również albeda i innych elementów astronomicznych."
8,Lit_Solaris,pl,7,140,"Jak to było oczekiwane, nie odnaleziono żadnych śladów życia ani na lądach, ani też nie dostrzeżono ich w oceanie."
8,Lit_Solaris,pl,8,141,"W ciągu dalszych dziesięciu lat Solaris, teraz już znajdująca się w środku uwagi wszystkich obserwatoriów tego regionu, wykazywała zdumiewającą tendencję do zachowania swojej ponad wszelką wątpliwość grawitacyjnie nietrwałej orbity."
8,Lit_Solaris,pl,8,142,"Przez jakiś czas sprawa pachniała skandalem, gdyż winą za taki wynik obserwacji próbowano obarczyć (w trosce o dobro nauki) już to pewnych ludzi, już to maszyny rachujące, którymi się posługiwali."
8,Lit_Solaris,pl,9,143,"Brak funduszów opóźnił wysłanie właściwe ekspedycji solarycznej o dalsze trzy lata, aż do chwili, kiedy Shannahan, skompletowawszy załogę, uzyskał od Instytutu trzy jednostki o tonażu C, klasy kosmodromicznej."
8,Lit_Solaris,pl,9,144,"Półtora roku przed przybyciem ekspedycji, która wystartowała z obszaru alfy Wodnika, druga flota eksploracyjna wprowadziła z ramienia Instytutu automatyczny Sateloid - Lunę 247, na okołosolaryczną orbitę."
8,Lit_Solaris,pl,10,145,"Sateloid ten po trzech kolejnych rekonstrukcjach, oddzielonych od siebie dziesiątkami lat, pracuje do dnia dzisiejszego."
8,Lit_Solaris,pl,10,146,"Dane, które zebrał, potwierdziły ostatecznie spostrzeżenie ekspedycji Ottenskjolda o aktywnym charakterze ruchów oceanu."
8,Lit_Solaris,pl,10,147,"Jeden statek Shannahana pozostał na wysokiej orbicie, dwa zaś po wstępnych przygotowaniach wylądowały na skalistym skrawku lądu, który zajmuje około sześciuset mil kwadratowych u południowego bieguna Solaris."
8,Lit_Solaris,pl,11,148,"Prace ekspedycji zakończyły się po osiemnastu miesiącach, przebiegając pomyślnie, z wyjątkiem jednego nieszczęśliwego wypadku, spowodowanego wadliwym działaniem aparatów."
8,Lit_Solaris,pl,11,149,W łonie ekipy naukowej przyszło jednak do rozłamu na dwa zwalczające się obozy.
8,Lit_Solaris,pl,11,150,Przedmiotem sporu stał się ocean.
8,Lit_Solaris,pl,11,151,Uznano go na podstawie analiz za twór organiczny (nazwać go żywym nikt jeszcze podówczas nie śmiał).
8,Lit_Solaris,pl,12,152,"Gdy jednak biologowie widzieli w nim twór prymitywny - coś w rodzaju gigantycznej zespólni, a więc jak gdyby jedną, spotworniałą w swym wzroście, płynną komórkę (ale nazywali go „formacją prebiologiczną""), która cały glob otoczyła galaretowatym płaszczem, o głębokości sięgającej miejscami kilku mil - to astronomowie i fizycy twierdzili, że musi to być struktura nadzwyczaj wysoko zorganizowana, być może bijąca zawiłością budowy organizmy ziemskie, skoro potrafi w czynny sposób wpływać na kształtowanie orbity planetarnej."
8,Lit_Solaris,pl,13,153,"Żadnej bowiem innej przyczyny, wyjaśniającej zachowanie się Solaris, nie wykryto, ponadto zaś planetofizycy wykryli związek pomiędzy pewnymi procesami plazmatycznego oceanu a mierzonym lokalnie potencjałem grawitacyjnym, który zmieniał się w zależności od oceanicznej „przemiany materii""."
8,Lit_Solaris,pl,13,154,"Tak więc fizycy, a nie biologowie, wysunęli paradoksalne sformułowanie „maszyna plazmatyczna"" rozumiejąc przez to twór, w naszym znaczeniu może i nie ożywiony, ale zdolny do podejmowania celowych działań na skalę - dodajmy od razu - astronomiczną."
8,Lit_Solaris,pl,14,155,"W sporze tym, który jak wir wciągnął w przeciągu tygodni wszystkie najwybitniejsze autorytety, doktryna Gamowa-Shapleya zachwiała się po raz pierwszy od osiemdziesięciu lat."
9,Lit_BrokenApril,pl,1,156,Krew za krew - Rozdział 3
9,Lit_BrokenApril,pl,1,157,"Besian Worpsi trzymając żonę za rękę wyjrzał przez okno, jakby chciał się upewnić, że miasteczko, które opuścili pół godziny temu, ostatnie u podnóży Północnego Płaskowyżu, zniknęło z horyzontu."
9,Lit_BrokenApril,pl,1,158,"Teraz rozciągał się wokoło łagodnie spadzisty teren, ani równinny, ani górzysty, ani wyżynny."
9,Lit_BrokenApril,pl,2,159,"Jeszcze nie było gór, ale już czuło się ich obecność."
9,Lit_BrokenApril,pl,2,160,"I chyba właśnie ten cień gór sprawiał, że nie był to krajobraz równinny, ale i nie górzysty."
9,Lit_BrokenApril,pl,2,161,"Była to więc ziemia pośrednia, nieurodzajna i prawie nie zamieszkana."
9,Lit_BrokenApril,pl,3,162,"Od czasu do czasu drobne krople deszczu perliły się na szybach powozu.– Góry Przeklęte – powiedział ściszonym, nieco drżącym głosem, jakby na powitanie pejzażu, którego oczekiwał od bardzo dawna."
9,Lit_BrokenApril,pl,3,163,"Zdawał sobie sprawę, że ta uroczysta nazwa zrobiła wrażenie na żonie, i doznał pewnej satysfakcji."
9,Lit_BrokenApril,pl,4,164,"Pochyliła się ku niemu, owionął go zapach jej szyi."
9,Lit_BrokenApril,pl,4,165,– Gdzie one są?
9,Lit_BrokenApril,pl,4,166,"Ruchem głowy wskazał przestrzeń przed sobą i wyciągnął rękę, ale we wskazanym kierunku ujrzała tylko gęstą zasłonę mgły."
9,Lit_BrokenApril,pl,4,167,– Jeszcze nic nie widać – wyjaśnił.
9,Lit_BrokenApril,pl,4,168,– Jesteśmy za daleko.
9,Lit_BrokenApril,pl,5,169,Nie wysuwając ręki z dłoni męża zagłębiła się w aksamitne siedzenie.
9,Lit_BrokenApril,pl,5,170,"Przy którymś wstrząsie powozu spadła gazeta, ale nie ruszyli się, aby ją podnieść."
9,Lit_BrokenApril,pl,5,171,"Była w niej wzmianka o ich wyprawie, a kupili ją w miasteczku przed samym wyjazdem."
9,Lit_BrokenApril,pl,5,172,Uśmiechnęła się z nieco zagubionym wyrazem twarzy przypominając sobie tytuł krótkiego artykułu z zapowiedzią ich podróży: „Mała sensacja: pisarz Besian Worpsi spędzi ze swą młodą małżonką miodowy miesiąc na Płaskowyżu Północnym!”
9,Lit_BrokenApril,pl,6,173,Artykuł nie był klarowny.
9,Lit_BrokenApril,pl,6,174,"Trudno było powiedzieć, czy autor, podpisujący się inicjałami A.G. (może to ich wspólny znajomy, Adrian Guma?), popiera tę eskapadę, czy też traktuje ją z pewną dozą złośliwości."
9,Lit_BrokenApril,pl,7,175,"Pomysł ten jej samej wydawał się wielce oryginalny, kiedy narzeczony przedstawił go dwa tygodnie przed ślubem."
9,Lit_BrokenApril,pl,7,176,„Nie dziw się niczemu – mówiły przyjaciółki.
9,Lit_BrokenApril,pl,7,177,"– Wychodzisz za mąż za człowieka niezwykłego, możesz się więc spodziewać z jego strony tylko rzeczy niezwykłych."
9,Lit_BrokenApril,pl,7,178,Masz szczęście”.
9,Lit_BrokenApril,pl,8,179,"Istotnie, była szczęśliwa."
9,Lit_BrokenApril,pl,8,180,"W ostatnich dniach przed ślubem w pół światowych, pół artystycznych kołach Tirany rozmawiało się wyłącznie o ich podróżny poślubnej."
9,Lit_BrokenApril,pl,8,181,"Przyjaciele zazdrościli jej i mówili: „Uciekniesz od rzeczywistości w krainę legend, prawdziwych epopei, które tak rzadko można spotkać w życiu”."
9,Lit_BrokenApril,pl,9,182,"Mówiono o wróżkach, nimfach, rapsodiach, ostatnich na świecie pieśniach homeryckich, o straszliwym, a jednocześnie wspaniałym Kanunie."
9,Lit_BrokenApril,pl,9,183,"Byli tacy, co wzruszeniem ramion kwitowali podobną egzaltację i dyskretnie wyrażali swe wątpliwości, dotyczące zwłaszcza kwestii wygód; podróż poślubna wymaga pewnych wygód, w wysokich górach zaś jest jeszcze zimno, a romantyczne kulle budowane są z kamienia."
9,Lit_BrokenApril,pl,10,184,"Jeszcze inni słuchali tego wszystkiego z rozbawioną miną, jakby chcieli powiedzieć: „Jedźcie, jedźcie na Północ do tych nimf, to wam obojgu dobrze zrobi, zwłaszcza Besianowi”."
11,Arg_PISARapaNui,pl,1,185,Wyspa Wielkanocna
11,Arg_PISARapaNui,pl,1,186,Wstęp
11,Arg_PISARapaNui,pl,1,187,"Wyobraź sobie, że miejscowa biblioteka organizuje w przyszłym tygodniu wykład."
11,Arg_PISARapaNui,pl,1,188,Wygłosi go pewna pani profesor z pobliskiego uniwersytetu.
11,Arg_PISARapaNui,pl,1,189,"Będzie mówić o swoich badaniach terenowych na Wyspie Wielkanocnej na Pacyfiku, położonej ponad 3200 kilometrów na zachód od Chile."
11,Arg_PISARapaNui,pl,2,190,"Chcesz zapoznać się z historią Wyspy Wielkanocnej, aby coś o niej wiedzieć przed wykładem."
11,Arg_PISARapaNui,pl,2,191,"Pierwsze źródło to tekst na blogu pisany przez tę panią profesor, kiedy mieszkała na Wyspie Wielkanocnej."
11,Arg_PISARapaNui,pl,3,192,www.profesorbloguje.com/badaniaterenowe/WyspaWielkanocna
11,Arg_PISARapaNui,pl,3,193,Profesor bloguje
11,Arg_PISARapaNui,pl,3,194,"Opublikowano 23 maja, 11:22"
11,Arg_PISARapaNui,pl,4,195,"Patrząc dziś rano przez okno, widzę krajobraz, który nauczyłam się kochać tu, na Rapa Nui, zwanej też Wyspą Wielkanocną."
11,Arg_PISARapaNui,pl,4,196,"Trawa i krzewy są zielone, niebo jest niebieskie, a w tle wznoszą się stare, wygasłe dziś wulkany."
11,Arg_PISARapaNui,pl,5,197,"Trochę mnie smuci myśl, że to mój ostatni tydzień na wyspie."
11,Arg_PISARapaNui,pl,5,198,Skończyłam badania terenowe i wracam do domu.
11,Arg_PISARapaNui,pl,5,199,"Później w ciągu dnia przespaceruję się po wzgórzach, aby pożegnać się z moai, które badałam przez ostatnie dziewięć miesięcy."
11,Arg_PISARapaNui,pl,5,200,Oto zdjęcie przedstawiające niektóre z tych imponujących posągów.
11,Arg_PISARapaNui,pl,6,201,"Jeśli śledziliście mój blog w tym roku, to wiecie, że mieszkańcy Wyspy Wielkanocnej wyciosali te moai setki lat temu."
11,Arg_PISARapaNui,pl,6,202,Te niesamowite moai zostały wyciosane w jednym kamieniołomie we wschodniej części wyspy.
11,Arg_PISARapaNui,pl,6,203,"Niektóre ważą wiele ton, a jednak mieszkańcom Wyspy Wielkanocnej udało się przetransportować je do miejsc bardzo oddalonych od kamieniołomu bez użycia dźwigów czy jakiegokolwiek ciężkiego sprzętu."
11,Arg_PISARapaNui,pl,7,204,"Przez wiele lat archeolodzy nie umieli wyjaśnić, jak transportowano te ogromne posągi."
11,Arg_PISARapaNui,pl,7,205,"Stanowiło to zagadkę aż do lat 90. XX wieku, kiedy zespół archeologów i mieszkańców Wyspy Wielkanocnej wykazał, że moai mogły być transportowane i podnoszone za pomocą lin wykonanych z roślin oraz drewnianych belek i ramp zrobionych z wielkich drzew, które kiedyś gęsto porastały wyspę."
11,Arg_PISARapaNui,pl,7,206,Zagadka moai została rozwiązana.
11,Arg_PISARapaNui,pl,8,207,Pozostała jednak jeszcze jedna zagadka.
11,Arg_PISARapaNui,pl,8,208,Co stało się z tymi roślinami i wielkimi drzewami wykorzystywanymi do przemieszczania moai?
11,Arg_PISARapaNui,pl,8,209,"Jak wspomniałam, patrząc przez okno, widzę trawę i krzewy, jedno czy dwa małe drzewka, ale nic, co można by wykorzystać do przemieszczenia ogromnych posągów."
11,Arg_PISARapaNui,pl,8,210,"To fascynująca łamigłówka, której poświęcę wpisy na blogu i wykłady po powrocie."
11,Arg_PISARapaNui,pl,8,211,Tymczasem możesz przeprowadzić własne śledztwo na temat tej zagadki.
11,Arg_PISARapaNui,pl,8,212,Polecam Ci zacząć od książki Jareda Diamonda pod tytułem Upadek.
11,Arg_PISARapaNui,pl,8,213,Ta recenzja Upadku to dobry punkt wyjścia...
11,Arg_PISARapaNui,pl,9,214,www.recenzjeakademickie.com/Upadek
11,Arg_PISARapaNui,pl,9,215,Recenzja książki
11,Arg_PISARapaNui,pl,9,216,Upadek
11,Arg_PISARapaNui,pl,10,217,Nowa książka Jareda Diamonda Upadek wprost ostrzega przed konsekwencjami niszczenia środowiska.
11,Arg_PISARapaNui,pl,10,218,"Autor opisuje w niej kilka cywilizacji, które upadły w wyniku dokonanych przez siebie wyborów mających wpływ na środowisko."
11,Arg_PISARapaNui,pl,10,219,Jednym z najbardziej wstrząsających przykładów z książki jest Wyspa Wielkanocna.
11,Arg_PISARapaNui,pl,11,220,"Zdaniem autora, Wyspa Wielkanocna została zasiedlona przez Polinezyjczyków krótko po 700 roku n.e. Stworzyli oni świetnie rozwijające się społeczeństwo, składające się z około 15 000 osób."
11,Arg_PISARapaNui,pl,11,221,"Wyciosali słynne posągi moai i wykorzystywali dostępne zasoby naturalne, aby przemieszczać te ogromne moai do różnych miejsc na wyspie."
11,Arg_PISARapaNui,pl,11,222,"Kiedy pierwsi Europejczycy przybyli na Wyspę Wielkanocną w 1722 roku, moai wciąż tam były, ale drzewa znikły."
11,Arg_PISARapaNui,pl,12,223,"Populacja zmalała do kilku tysięcy mieszkańców, którzy walczyli o przetrwanie."
11,Arg_PISARapaNui,pl,12,224,"Jared Diamond pisze, że mieszkańcy Wyspy Wielkanocnej przygotowali grunt pod uprawy rolne i w innych celach, a także niemal wytrzebili polowaniami wiele gatunków ptaków morskich i lądowych zamieszkujących wyspę."
11,Arg_PISARapaNui,pl,12,225,"Jego zdaniem, uszczuplenie zasobów naturalnych doprowadziło do wojen domowych i upadku społeczności Wyspy Wielkanocnej."
11,Arg_PISARapaNui,pl,13,226,"Nauka płynąca z tej znakomitej, choć przerażającej książki jest taka, że w przeszłości ludzie decydowali się na niszczenie środowiska przez karczowanie drzew i wybijanie gatunków zwierząt."
11,Arg_PISARapaNui,pl,13,227,"Autor zauważa optymistycznie, że my możemy zdecydować, żeby nie popełniać dziś tych samych błędów."
11,Arg_PISARapaNui,pl,13,228,"Książka jest dobrze napisana i zasługuje na to, żeby przeczytali ją wszyscy ci, którzy troszczą się o środowisko naturalne."
10,Arg_PISACowsMilk,pl,1,229,Mleko krowie
10,Arg_PISACowsMilk,pl,1,230,Wstęp
10,Arg_PISACowsMilk,pl,1,231,"W niektórych krajach, na przykład w Stanach Zjednoczonych, picie mleka jest powszechne."
10,Arg_PISACowsMilk,pl,1,232,"Wyobraź sobie, że troje uczniów, Ann, Christopher i Sam, znajduje się w kawiarni, gdzieś w Stanach Zjednoczonych."
10,Arg_PISACowsMilk,pl,1,233,"Niedawno właściciel kawiarni wywiesił na wystawie kartkę z informacją: ""Od 5 kwietnia nie podajemy mleka krowiego."
10,Arg_PISACowsMilk,pl,1,234,"Zamiast niego oferujemy zamiennik mleka, wyprodukowany z soi”."
10,Arg_PISACowsMilk,pl,2,235,"Ann, Christopher i Sam zastanawiają się, dlaczego kawiarnia nie będzie już podawać mleka krowiego."
10,Arg_PISACowsMilk,pl,2,236,"Ann wyszukuje na swoim smartfonie w Internecie hasło ""mleko krowie""."
10,Arg_PISACowsMilk,pl,2,237,Uczniowie patrzą na pierwszy wynik i rozmawiają o nim.
10,Arg_PISACowsMilk,pl,2,238,www.prosto-od-krowy.com
10,Arg_PISACowsMilk,pl,2,239,PRODUKTY MLECZNE PROSTO OD KROWY
10,Arg_PISACowsMilk,pl,2,240,Wartość odżywcza mleka
10,Arg_PISACowsMilk,pl,2,241,- Niezliczone korzyści!
10,Arg_PISACowsMilk,pl,3,242,"Produkty mleczne Prosto od Krowy zawierają podstawowe składniki odżywcze: wapń, białko, witaminę D, witaminę B12, ryboflawinę i potas."
10,Arg_PISACowsMilk,pl,3,243,"Te witaminy i minerały sprawiają, że produkty mleczne Prosto od Krowy są ważnym elementem zdrowego żywienia."
10,Arg_PISACowsMilk,pl,3,244,"Codzienne spożywanie produktów mlecznych Prosto od Krowy to znakomity sposób, aby dostarczyć organizmowi potrzebnych witamin i minerałów."
10,Arg_PISACowsMilk,pl,4,245,Spożywanie produktów mlecznych Prosto od Krowy ułatwia chudnięcie oraz pomaga w zachowaniu zdrowej wagi.
10,Arg_PISACowsMilk,pl,4,246,Mleko wzmacnia kości i zwiększa ich gęstość.
10,Arg_PISACowsMilk,pl,4,247,Wpływa pozytywnie nawet na układ krążenia i pomaga zapobiegać nowotworom.
10,Arg_PISACowsMilk,pl,4,248,"Szklanka mleka to koncentrat witamin, minerałów i korzyści dla zdrowia."
10,Arg_PISACowsMilk,pl,5,249,"Według doktora Billa Searsa, profesora pediatrii na Uniwersytecie Kalifornijskim w Irvine, mleko to wygodny w użyciu produkt, który zawiera jednocześnie wiele ważnych substancji odżywczych."
10,Arg_PISACowsMilk,pl,5,250,"Potwierdza to MSPM, czyli Międzynarodowe Stowarzyszenie Produktów Mlecznych."
10,Arg_PISACowsMilk,pl,5,251,"Co więcej, MSPM sugeruje, że zgadza się z tym wielu specjalistów i instytucji związanych z opieką zdrowotną."
10,Arg_PISACowsMilk,pl,6,252,Mleko zawiera pełen zestaw dziewięciu niezbędnych substancji odżywczych.
10,Arg_PISACowsMilk,pl,6,253,"Jest nie tylko znakomitym źródłem wapnia i witaminy D, lecz także dobrym źródłem witaminy A, białka i potasu."
10,Arg_PISACowsMilk,pl,6,254,Produkty mleczne są zalecane przez lekarzy.
10,Arg_PISACowsMilk,pl,6,255,"Rola produktów mlecznych w zdrowym odżywianiu jest od dawna znana naukowcom i specjalistom od żywienia, takim jak Krajowa Fundacja Przeciwdziałania Osteoporozie, Ministerstwo Zdrowia, Narodowe Instytuty Zdrowia,"
10,Arg_PISACowsMilk,pl,6,256,Rada Naukowa Amerykańskiego Stowarzyszenia Medycznego i wiele innych czołowych organizacji związanych ze zdrowiem.
10,Arg_PISACowsMilk,pl,6,257,"Międzynarodowe Stowarzyszenie Produktów Mlecznych, 27 września 2007 r."
10,Arg_PISACowsMilk,pl,7,258,"Ann, Christopher i Sam rozmawiają o decyzji właściciela kawiarni, aby zaprzestać sprzedaży mleka krowiego."
10,Arg_PISACowsMilk,pl,7,259,"""Być może mleko krowie jest za drogie"" - mówi Sam."
10,Arg_PISACowsMilk,pl,7,260,Christopher patrzy na smartfon.
10,Arg_PISACowsMilk,pl,7,261,"“Być może, ale ja też poszukałem czegoś w Internecie na temat mleka krowiego."
10,Arg_PISACowsMilk,pl,7,262,"Prześlę wam SMS-em tekst z linkiem do nowszego artykułu na ten temat, który może nam to wyjaśni”."
10,Arg_PISACowsMilk,pl,7,263,"Ann i Sam otwierają link przysłany przez Christophera i czytają artykuł ""Mleku krowiemu po prostu powiedz: nie!""."
10,Arg_PISACowsMilk,pl,8,264,www.aktualnoscizdrowotne.com/mleko
10,Arg_PISACowsMilk,pl,8,265,AKTUALNOŚCI ZDROWOTNE
10,Arg_PISACowsMilk,pl,8,266,MLEKU KROWIEMU PO PROSTU POWIEDZ NIE!
10,Arg_PISACowsMilk,pl,8,267,"Dr R. Garza, dziennikarz naukowy"
10,Arg_PISACowsMilk,pl,9,268,Mleko krowie zajmuje ważne miejsce w życiu wielu mieszkańców Stanów Zjednoczonych.
10,Arg_PISACowsMilk,pl,9,269,Niemowlęta piją krowie mleko z butelki.
10,Arg_PISACowsMilk,pl,9,270,Dzieci jedzą płatki zalane krowim mlekiem.
10,Arg_PISACowsMilk,pl,9,271,Nawet dorośli z przyjemnością piją szklankę mleka od czasu do czasu.
10,Arg_PISACowsMilk,pl,9,272,"Tak, mleko krowie stanowi istotny element diety ludzi w wielu krajach na świecie."
10,Arg_PISACowsMilk,pl,9,273,"Niemniej jednak coraz więcej badań pokazuje, że mleko nie jest ""lekiem na całe zło"", jak głosi znane amerykańskie hasło reklamowe."
10,Arg_PISACowsMilk,pl,10,274,"Od wielu lat Amerykańskie Ministerstwo Rolnictwa, Amerykańska Rada do spraw Produktów Mlecznych, firma Dairy Management Inc."
10,Arg_PISACowsMilk,pl,10,275,i wiele innych organizacji mnoży wysiłki na rzecz promocji mleka.
10,Arg_PISACowsMilk,pl,10,276,Zachęcają oni dorosłych do picia co najmniej trzech szklanek mleka dziennie.
10,Arg_PISACowsMilk,pl,10,277,"A jednak wiele badań przeprowadzonych w ostatnich dziesięciu latach podważa twierdzenie, jakoby mleko wzmacniało kości i przynosiło inne korzyści dla zdrowia."
10,Arg_PISACowsMilk,pl,10,278,Wyniki badań mogą Was zaskoczyć.
10,Arg_PISACowsMilk,pl,11,279,Jedno z najnowszych i najważniejszych badań nad skutkami picia mleka zostało opublikowane w 2014 roku w październikowym numerze czasopisma British Medical Journal.
10,Arg_PISACowsMilk,pl,11,280,Rezultaty tego badania dały podstawy do sformułowania dość zdecydowanych twierdzeń na temat spożycia mleka.
10,Arg_PISACowsMilk,pl,11,281,"W badaniu tym, przeprowadzonym w Szwecji, śledzono losy ponad 100 000 osób przez okres od 20 do 30 lat."
10,Arg_PISACowsMilk,pl,11,282,"Naukowcy stwierdzili, że u kobiet pijących mleko częściej występowały złamania kości."
10,Arg_PISACowsMilk,pl,11,283,"Co więcej, u osób pijących mleko, niezależnie od płci, stwierdzono większe prawdopodobieństwo zapadnięcia na choroby serca i nowotwory."
10,Arg_PISACowsMilk,pl,12,284,Te zadziwiające wyniki są zbieżne z wnioskami płynącymi z innych badań.
10,Arg_PISACowsMilk,pl,12,285,"Komitet Lekarzy na rzecz Odpowiedzialnej Medycyny (Physicians Committee for Responsible Medicine, PCRM) wypowiedział się na temat pewnych problemów zdrowotnych powiązanych ze spożyciem mleka."
10,Arg_PISACowsMilk,pl,12,286,"Stwierdził on, że mleko i produkty mleczne ""mają niewielki korzystny wpływ na kości lub wręcz nie przynoszą żadnej korzyści""."
10,Arg_PISACowsMilk,pl,12,287,Komitet PCRM idzie jeszcze dalej i wymienia kilka typowych problemów związanych z mlekiem:
10,Arg_PISACowsMilk,pl,13,288,"""Białka mleka, cukier mleczny, tłuszcze i tłuszcze nasycone zawarte w produktach mlecznych stanowią ryzyko zdrowotne dla dzieci, sprzyjając rozwojowi otyłości, cukrzycy i chorób serca""."
10,Arg_PISACowsMilk,pl,13,289,"To bardzo poważne stwierdzenia i należy przeprowadzić kolejne badania, aby potwierdzić te wyniki."
10,Arg_PISACowsMilk,pl,13,290,"Coraz więcej danych wskazuje jednak, że spożycie mleka krowiego może być mniej korzystne dla zdrowia niż początkowo sądzono."
10,Arg_PISACowsMilk,pl,13,291,"Jeśli te wnioski się potwierdzą ponad wszelką wątpliwość, być może trzeba będzie po prostu powiedzieć mleku krowiemu ""nie""."
12,PopSci_Caveman,pl,1,292,Jaskiniowiec
12,PopSci_Caveman,pl,1,293,Jaskiniowiec o niebieskich oczach i ciemnej karnacji odnaleziony
12,PopSci_Caveman,pl,1,294,DNA pobrane z zęba mądrości europejskiego łowcy-zbieracza odkryło przez badaczami bezprecedensowy obraz współczesnego człowieka z okresu przed rozwinięciem się rolnictwa.
12,PopSci_Caveman,pl,1,295,"Człowieka z ery mezolitu, żyjacego w Hiszpanii około 7000 lat temu, wyróżniało rzadkie połączenie niebieskich oczu, czarnych lub brązowych włosów i ciemnej skóry, na co  wskazują analizy jego materiału genetycznego."
12,PopSci_Caveman,pl,2,296,"Człowiek ten prawdopodobnie nie tolerował laktozy i miał większe trudności z trawieniem pokarmów bogatych w skrobię niż rolnicy, których dieta i styl życia uległy zmianie po tym, gdy zaczęli używać narzędzi do uprawy roli podczas pierwszej rewolucji agrarnej."
12,PopSci_Caveman,pl,3,297,"Wynalezienie rolnictwa doprowadziło do znacznie bliższych kontaktów człowieka ze zwierzętami, a ludzie prawdopodobnie rozwinęli silniejszy układ odpornościowy by móc zwalczać przenoszone przez nie infekcje."
12,PopSci_Caveman,pl,3,298,"Być może naukowcy przecenili jednak wpływ rolnictwa na kształtowanie się ludzkiego układu odpornościowego, ponieważ testy DNA łowców-zbieraczy wykazały, że już w tej grupie znajdowali się nosiciele mutacji, które wzmacniają układ odpornościowy w walce z rozmaitymi zjadliwymi drobnoustrojami."
12,PopSci_Caveman,pl,3,299,Niektóre z tych mutacji występują również u współczesnych Europejczyków.
12,PopSci_Caveman,pl,4,300,"„Zanim rozpoczęliśmy prace, miałem pewne wyobrażenie co do naszych potencjalnych odkryć” - powiedział Carles Lalueza-Fox, który kierował badaniami w Instytucie Biologii Ewolucyjnej w Barcelonie."
12,PopSci_Caveman,pl,4,301,„Większość moich hipotez okazała się jednak całkowicie błędna”.
12,PopSci_Caveman,pl,5,302,Hiszpański zespół rozpoczął swoją pracę po natknięciu się w 2006 roku grupy grotołazów na dwa szkielety w głębokim i rozległym systemie jaskiń wysoko w Górach Kantabryjskich w północno-zachodniej Hiszpanii.
12,PopSci_Caveman,pl,5,303,"Szczątki ludzkie, należące do dwóch mężczyzn w wieku 30 kilku lat, zachowały się dzięki chłodnemu środowisku jaskini w wyjątkowo dobrym stanie."
12,PopSci_Caveman,pl,6,304,"Datowanie radiowęglowe pozwoliło określić wiek szczątków na około 7000 lat, a zatem jeszcze zanim rolnictwo dotarło do Europy z Bliskiego Wschodu."
12,PopSci_Caveman,pl,6,305,"Wiek odpowiadał znalezionym w tym samym miejscu starożytnym artefaktom, w tym perforowanym zębom renifera, nawleczonym i zawieszonym na ubraniach ludzi."
12,PopSci_Caveman,pl,7,306,"Odkrycia te mają nie tylko znaczenie naukowe, ale  i artystyczne - być może sposób przedstawiania łowców-zbieraczy na rysunkach powinien ulec zmianie."
12,PopSci_Caveman,pl,7,307,"„Jest wiele rekonstrukcji przedstawiających tych ludzi polujących, zbierających rośliny, i wszyscy wyglądają jak współcześni Europejczycy, mają jasną skórę."
12,PopSci_Caveman,pl,7,308,Właściwie nie ma rekonstrukcji mezolitycznych łowców-zbieraczy o ciemnej skórze i niebieskim kolorze oczu” - powiedział Lalueza-Fox.
12,PopSci_Caveman,pl,8,309,"Hiszpański zespół porównał genom odnalezionego łowcy-zbieracza z genomami współczesnych Europejczyków z różnych regionów, aby określić stopień pokrewieństwa."
12,PopSci_Caveman,pl,8,310,"Odkryto, że prehistoryczne DNA najbardziej pasuje do genotypu ludzi zamieszkujących Europę północną, w szczególności Szwecję i Finlandię."
13,Enc_WikiMoon,pl,1,311,Księżyc
13,Enc_WikiMoon,pl,1,312,https://pl.wikipedia.org/wiki/Księżyc
13,Enc_WikiMoon,pl,1,313,"Z Wikipedii, wolnej encyklopedii"
13,Enc_WikiMoon,pl,1,314,Księżyc to jedyny naturalny satelita Ziemi.
13,Enc_WikiMoon,pl,1,315,Krąży wokół niej w średniej
13,Enc_WikiMoon,pl,1,316,"odległości 384 400 km (238 900 mil; 1,28 ls), co odpowiada około jej"
13,Enc_WikiMoon,pl,1,317,30 średnicom.
13,Enc_WikiMoon,pl,2,318,"Księżyc jest zawsze zwrócony do Ziemi swoją bliższą stroną, ponieważ jego okres obrotu wokół własnej osi jest równy okresowi orbitalnemu, z powodu oddziaływania sił pływowych."
13,Enc_WikiMoon,pl,2,319,"Okres obrotu wynosi względem Słońca 29,5 dnia i jest widoczny jako cykl faz księżycowych."
13,Enc_WikiMoon,pl,2,320,"Dla Ziemi Księżyc jest, oprócz Słońca, najważniejszym obiektem niebieskim, ponieważ jego oddziaływanie grawitacyjne jest głównym czynnikiem powodującym ziemskie pływy morskie."
